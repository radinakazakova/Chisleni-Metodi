# Практически въпроси, свързани с интерполацията - допълнителни задачи
### Забележка: Решенията е възможно да са грешни и/или непълни
## Задача 1

В таблицата са дадени измервания за температурата в различни точки на нагрята метална правоъгълна пластина:

|       | x = 0 | x = 2 | x = 4 | x = 6 | x = 8 |
|-------|-------|-------|-------|-------|-------|
| y = 0 | 100.00 | 90.00 | 80.00 | 70.00 | 60.00 |
| y = 2 | 85.00 | 64.49 | 53.50 | 48.15 | 50.00 |
| y = 4 | 70.00 | 48.90 | 38.43 | 35.03 | 40.00 |
| y = 6 | 55.00 | 38.78 | 30.39 | 27.07 | 30.00 |
| y = 8 | 40.00 | 35.00 | 30.00 | 25.00 | 20.00 |

Да се оцени температурата в точките с координати:
- а) x = 4, y = 3.2
- б) x = 4.3, y = 2.7

## Задача 2

Един възможен подход за ефективно пресмятане на стойност на функция в точка е т.нар. lookup table (вж. https://en.wikipedia.org/wiki/Lookup_table).

Да се напише функция `lookup_table_f(x_val)`, която пресмята приближено стойността на функцията $f(x) = \sin(\sqrt{x})$ в интервала $[0, 2\pi]$, като използва 2 предварително генерирани масива:
- `f_nodes` - съдържащ равноотдалечени на разстояние $h = 0.01$ точки в интервала $[0, 2\pi]$
- `f_values` - масив от стойности на функцията $f$, пресметнати в точките `f_nodes`

Функцията трябва да пресмята приближено стойността на $f(x)$ като използва кубична интерполация в най-близките до `x_val` възли от списъка `f_nodes`. За стойности на `x_val`, които принадлежат на интервалите $[0, 0.01]$ и $[2\pi - 0.01, 2\pi]$ да се построява интерполационен полином от $\pi_2$. В случай, че подаденият аргумент `x_val` лежи извън интервала $[0, 2\pi]$, да се извежда подходящо съобщение.

## Задача 3

Да се имплементира функция `newton_forward(n, x0, h, f)`, която построява интерполационния полином на Нютон от степен $n$ за функцията $f(x)$ с възли $\{x_i = x_0 + i h, i=0, \dots,n\}$, като използва формулата на Нютон за интерполиране напред.

## Задача 4

Определете стойността $\cos 52^{\circ}$, като построите интерполационния полином на Лагранж за функцията $\cos(x)$ с възли $45^{\circ}, 50^{\circ}, 55^{\circ}, 60^{\circ}$ по формулата на Нютон за интерполиране напред.
