# Обобщени полиноми. Интерполиране с обобщени полиноми

## Задача 1

В таблицата са дадени данни за развитието на бактериална популация:

| t, h | 1 | 2 | 3 | 4 | 5 |
|------|---|---|---|---|---|
| бр. клетки (x1000) | 1 | 12 | 110 | 1037 | 12218 |

Да се намери подходяща функция, която интерполира данните.

## Задача 2

В таблицата са дадени данни за зависимостта между нивото на алкохол в кръвта (BAC - Blood Alcohol Level) и относителния риск за попадане в ПТП:

| BAC | 0 | 0.03 | 0.07 | 0.15 | 0.21 | 0.27 |
|-----|-----|------|------|------|------|------|
| relative risk of crashing | 1 | 1.06 | 2.09 | 22.1 | 99.78 | 328.602 |

Да се построи интерполационен полином по подходящ базис, който описва данните от таблицата. Да се начертае графиката му, заедно с данните от таблицата.

## Задача 3

В таблицата са дадени данни от сигнал на акселерометър в 5 момента от време:

| t, ms | 1 | 1.5 | 3 | 4 | 6 |
|-------|---|---|---|---|---|
| ускорение, $m/s^2$ | 0 | 1 | 1.2 | 4 | 2 |

Да се намери обобщен полином по подходящ базис, който интерполира тези данни, ако е известно, че сигналът се описва от периодична функция с период:
- а) $T=2\pi$
- б) $T=8$

Да се начертае графиката на полинома в интервала $[0, 4\pi]$ заедно с точките в една координатна система във всеки от случаите.

## Задача 4

В таблицата са дадени данни за средните месечни количества слънчева радиация на територията на България, като липсват данни за м. август:

| t, месец | Я | Ф | М | А | М | Ю | Ю | A | С | O | Н | Д |
|----------|---|----|----|----|----|----|----|---|----|----|----|----|
| слънчева радиация, $W/m^2$ | 45.9 | 78.2 | 123.5 | 172.6 | 223.5 | 255.3 | 286.0 | | 183.9 | 116.2 | 57.8 | 37.7 |

Данните са осреднени на 30 дни, т.е. можем да считаме, че разстоянието между измерванията в два съседни месеца е 30. Като се има предвид това, както и факта, че разглежданият процес е с период 365 дни, да се намери обобщен полином по подходящ базис, който описва данните в таблицата. Като се използва така намерения полином, да се пресметне приближено количеството слънчева радиация, съответстващо на м. август. Да се сравни с действителната стойност - $257.9 W/m^2$.
