# Интерполационна формула на Нютон. Практически въпроси, свързани с интерполацията

## Задача 1

Да се напише функция `divided_difference(nodes, values)`, където `nodes` е списък с точки от реалната права, а `values` - списък с реални стойности. Функцията да изчислява разделената разлика на функция със стойности `values` в точките `nodes`.

## Задача 2

Да се напише функция `newton_poly(nodes, values, x)`, която връща интерполационния полином на Нютон, с възли `nodes` и съответни стойности `values`.

## Задача 3

В таблицата са дадени данни за населението на САЩ в периода 1920-1990. Да се построи полином от седма степен, интерполиращ таблицата. Да се даде приближение на населението през 1952, 1974, 2000 година и да се сравни с действителните стойности - съответно 157 млн., 214 млн., 281.42 млн.

| Година | 1920   | 1930   | 1940   | 1950   | 1960   | 1970   | 1980   | 1990   |
|---------|--------|--------|--------|--------|--------|--------|--------|--------|
| Население | 106.46 | 123.08 | 132.12 | 152.27 | 180.67 | 205.05 | 227.23 | 249.46 |

## Задача 4

Дадена е функцията на Рунге $f(x) = \dfrac{1}{1+25x^2}$. Да се приближи $f(x)$ в интервала $x \in [-1,1]$, като се използват интерполационни полиноми от степени 10 и 4 с равноотдалечени възли.

Да се построят графиките на всеки от полиномите, заедно с графиката на функцията в една координатна система, както и графиките на абсолютната грешка по модул в двата случая.

## Задача 5

Известно е (вж. лекции), че най-добрите възли за интерполация в интервала $[-1,1]$ са т.нар. Чебишови възли, които се задават по формулата:

$$\xi_k = \cos \left( \dfrac{2k-1}{2n} \pi \right), k=1,\dots,n$$

Да се построи интерполационен полином от 10-та степен за функцията на Рунге, като за целта се използват съответните Чебишови възли в интервала $[-1,1]$. Да се построи графика на абсолютната грешка.

## Задача 6

Проведени са експерименти за определяне бързодействието на един алгоритъм за сортиране в зависимост от броя входни елементи. Резултатите са представени в следната таблица:

| Брой елементи (x1000) | 10     | 20     | 50     | 100    | 150    | 200    | 250    |
|-----------------------|--------|--------|--------|--------|--------|--------|--------|
| Време (сек.)          | 0.163928 | 0.53282 | 3.00007 | 11.2078 | 26.7487 | 47.3297 | 76.8061 |

Да се определи приблизително колко елемента могат да се сортират за 30 сек.
