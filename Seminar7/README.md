# Упражнение 5 - допълнителни задачи

## Задача 1

Характерно за някои видове химични реакции, зависещи от киселинността на средата, в която протичат е, че тази киселинност се изменя синусоидално в рамките на денонощието. Такива са например някои каталитични процеси (напр. производството на биогорива), разлагане на органична материя от някои видове микроорганизми и др.

В таблицата са дадени измервания на киселинността в един химичен реактор в няколко момента от денонощието:

| t, h | 2 | 5 | 7 | 11 | 14 | 16 | 18 | 21 | 24 |
|------|---|---|---|----|----|----|----|----|----|
| pH | 7 | 7.1 | 7.4 | 8.2 | 8.9 | 8.4 | 7.9 | 7.3 | 7 |

Да се интерполират данните от таблицата с обобщен полином по подходяща система от функции. Като се използва така намерения полином, да се намери максималната стойност на pH в реактора и часът, в който тя се достига. Периодът на разглеждания процес е 24 часа.

## Задача 2

Дадени са данни за усвояването на лекарство от организма. В таблицата е дадена концентрацията на лекарството в кръвта, като функция на времето:

| t, h | 0 | 2 | 4 | 6 | 8 |
|------|---|---|---|---|---|
| концентрация (в промили) | 0.1 | 0.009 | 0.0011 | 0.00003 | 0.0000012 |

Да се намери обобщен полином, който интерполира данните. За целта да се избере подходящ базис измежду следните:

1. $\{1, e^x, e^{2x}, \dots, e^{nx}\}$
2. $\{\frac{1}{1+x}, \frac{1}{2+x}, \dots, \frac{1}{n+x}\}$
3. $\{1, e^{-x}, e^{-2x}, \dots, e^{-nx}\}$
4. $\{\frac{1}{1-x}, \frac{1}{2-x}, \dots, \frac{1}{n-x}\}$

Обосновете избора си, като обясните кой от изброените базиси е подходящ и защо останалите не са.
